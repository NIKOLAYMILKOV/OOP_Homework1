# Домашна работа 1
Тримерен модел ще наричаме съвкупност от точки в тримерното пространство и съвкупност от многоъгълници с върхове измежду дадените върхове.

Често използван формат за съхраняване на такива обекти във файл е Wavefront (.obj). Файл от този тип е текстов и се състои три типа редове:
‘v <x> <y> <z>’ - описва връх в модела. <x>, <y> и <z> са рационални числа, записани в текстов вид (10.001, 123.045, 2, -5.000).
‘f <v1> <v2> … <vn>’ - описва многоъгълник от повърхността на модела. <v1>, <v2>, …, <vn> са индексите на върховете, които участват в многоъгълника (цели положителни числа).
‘# … ’ - коментар; Всеки ред, започващ с ‘#’ се игнорира при четене от файл.
## Задание:
- Реализирайте клас Object3d, който представя тримерен модел в езика C++.
- Реализирайте конструктор, който приема име на файл и зарежда модел от него.
- Реализирайте конструктор, който приема поток за вход и зарежда модел от него.
- Реализирайте методи ‘int getVertexCount()’ и ‘int getFaceCount()’, които връщат съответно броя върхове и броя многоъгълници в модел.
Реализирайте метод ‘void save(const string& file)’, който приема име на файл и съхранява модела във файла.
Реализирайте метод ‘void print(ostream &)’, който приема изходен поток, в който да се запишат данните на обекта в указания формат.
Реализирайте метод ‘Object3d cut(function<bool>(float x, float y, float z) f)’, който връща модел съставен само от тези многоъгълници в модела, координатите на чиито върхове отговарят на предиката ‘f’.
Реализирайте метод ‘void flip()’, който обръща всички многоъгълници в модела наобратно. (Четириъгълникът 1 2 3 4 става 4 3 2 1)
Реализирайте статични методи за създаване на куб и сфера с параметри съответно дължина на ръб и радиус. (Не е задължително сферата да изглежда точно като на картинката по-горе)
При опит за прочитане на невалиден файл изведете подходящи съобщения.
